Приготуйте тісто на сирники. Змішайте в мисці 400 г кисломолочного сиру, яйце, 3 ст. л. цукру, 10 г ванільного цукру та дрібку солі для балансу смаку.Ретельно перемішайте виделкою або товкачкою до отримання однорідної маси.Додайте до суміші 3 ст. л. пшеничного борошна з невеличкою гіркою та знову ретельно перемішайте ложкою, до утворення однорідної пластичної маси схожої на тісто. Для більш вологого сиру може знадобитись додаткова ложка борошна.Сформуйте сирники. На дошку розпиліть трішки борошна. Змастіть руку невеличкою кількістю соняшникової олії, беріть трішки сирної маси, приблизно 50-60 г. Формуйте круглі сирники діаметром 4 см та висотою 2 см.Викладіть на дошку, притрушену борошном так, щоб вони не торкалися один одного. Обваляйте сирники з усіх боків у борошні, це допоможе їм тримати форму.Розігрійте сковорідку з 3-4 ст. л. соняшникової олії на середньому вогні. Викладайте сирники та смажте до появи золотистої скоринки з обох боків. В мене пішло по 2 хвилини, а у вас може бути трішки по-іншому, все залежить від розміру та товщини сирників та інтенсивності нагріву.Готові сирники викладіть на тарілку з паперовим рушником, щоб зайвий жир всотався. Перекладіть ваші ідеальні сирники на тарілки та подавайте теплими. Вони чудові навіть без додатків, але ложка смачної густої сметани їм точно не завадить.